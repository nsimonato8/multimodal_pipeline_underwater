Descrizione della struttura:
- Il Main fu costruito interamente in ferro di dimensioni originali di circa 106.1 x 12.2 m e con una stazza lorda registrata (GRT) pari 3.087 GRT.
- Il design del piroscafo seguiva una prua a clipper, una caratteristica molto elegante e ancora diffusa all’epoca pensato per la velocità e per dare slancio visivo e funzionale allo scafo. 
- Era spinta da una macchina a vapore, che dopo una modernizzazione avvenuta nel 1878 era capace di sviluppare una potenza di circa 3000 cavalli vapore per ottenere una velocità di servizio di circa 14 nodi. 
- Poteva ospitare circa 70 passeggeri in prima classe, 100 in seconda classe e 600 in terza classe.

Fatti storici:
- Il piroscafo a vapore SS Main (I) fu costruito nel 1868 per la prestigiosa compagnia tedesca Norddeutscher Lloyd (NDL) presso i cantieri navali di Caird & Company a Greenock. 
- Il transatlantico solcò l’Atlantico per oltre venti anni prima di passare sotto bandiera britannica e poi concludere il suo destino nelle Azzorre nel 1892 nella baia di Porto Pim, sull’isola di Faial.
- Dopo l’inaugurazione del 28 Novembre 1868, il SS Main servì fedelmente la Norddeutscher Lloyd, principalmente sulla prestigiosa rotta transatlantica tra la Germania e gli Stati Uniti. 
- Tuttavia, nonostante la modernizzazione operata dieci anni dopo l’inaugurazione, già nel 1881 il piroscafo cominciò a perdere competitività rispetto ad altre imbarcazioni, a tal punto che fu poi venduto nel 1891 alla compagnia Anglo-American Steamship Co..
- Nel novembre 1892, la SS Main, ormai sotto bandiera britannica, si trovava in navigazione nell’Atlantico settentrionale con un carico principalmente di cotone e bestiame diretto verso Liverpool. 
- Mentre era in navigazione a bordo della Main scoppiò un incendio che portò a dirottare verso il vicino porto di Horta, sull’isola di Faial. 
- Arrivato già avvolto dalle fiamme, e rappresentando un grave pericolo per le altre imbarcazioni, le autorità locali presero la decisione di far spostare la Main nella vicina baia di Porto Pim che è una baia più piccola e riparata, situata a sud di Horta, ai piedi del Monte da Guia. 
- Nonostante le operazioni di soccorso che salvarono l’equipaggio, l’incendio rimase indomabile.
- Oggi, i resti della SS Main costituiscono un importante sito archeologico subacqueo, nella baia di Porto Pim, sull’isola di Faial, Azzorre. 
- La prima indagine archeologica del sito risale al 1999 per conto dell’Institute of Nautical Archaeology (INA) ma solo le indagini successive del 2016 e 2022 hanno permesso una mappatura dettagliata del sito e la certezza nell’identificazione dei resti del relitto con quelli del piroscafo Main (contrariamente a una tradizione orale locale che identificava i resti del relitto come quelli di un mercantile adibito al traffico inter-insulare).
- Sono state identificate e mappate la sezione di poppa, porzioni significative del fasciame del lato di dritta e la struttura della prua. 

Stato attuale del relitto:
- La profondità del sito è molto ridotta, situandosi fra i 3.5 e gli 8.5 metri. 
- La bassa profondità, unita alla relativa limpidezza delle acque della baia in condizioni favorevoli, rende il relitto visibile anche dalla superficie. 
- Attualmente, i resti della Main si estendono per una lunghezza superiore ai 100 metri. 
- Si ritiene che gran parte del lato di sinistra sia collassata verso nord e sia ora sepolta sotto il fondale sabbioso; la sua posizione è suggerita da un allineamento di resti dei bagli (le travi trasversali che sostenevano i ponti) che emergono dalla sabbia. 
- Nonostante il collasso strutturale, una parte significativa del fasciame esterno dello scafo risulta ancora presente e identificabile. 
- Lo stato attuale del relitto è quindi quello di una struttura metallica collassata e parzialmente smantellata dagli agenti naturali, ma che conserva ancora una notevole estensione e integrità planimetrica, oltre a elementi strutturali chiave. 
- La parziale sepoltura di alcune sezioni potrebbe aver contribuito a preservarle meglio dall’azione marina.